* Η περίπτωση του iPhone της εταιρίας Apple*

  Από τα μέσα της δεκαετίας του 1990, η βιομηχανία των κινητών τηλεφώνων επεδίωξε
την ευρεία υιοθέτηση των κινητών υπηρεσιών δεδομένων, οραματιζόμενη ένα νέο
"κινητό Internet" παρέχοντας ένα αξιόλογο δίκτυο μέσω του τερματικού των
smartphones. H εταιρία Apple με το iPhone, κατάφερε να κατακτήσει γρήγορα αρχικά
την αγορά των Ηνωμένων Πολιτειών Αμερικής και στη συνέχεια της Ευρώπης
παρακινώντας την ευρεία υιοθέτηση των κινητών υπηρεσιών δεδομένων.
Η βασική ιδέα της Apple για το iPhone είναι πως το "κινητό Internet" που προσφέρει
είναι μια μορφή του ενσύρματου Internet και αξιοποίηση των ικανοτήτων των υπαρχόντων
συστημάτων.
Όταν η Apple εισήγαγε το πρώτο iPhone των Ιανουάριο του 2007 εκτός από τα κύρια
χαρακτηριστικά των κινητών,  που περιλάμβαναν σύνδεση φωνής, ημερολόγιο,
βιβλίο διευθύνσεων και email, εισήγαγε και άλλες καινοτομίες που το έκαναν τόσο
δημοφιλή και επιτυχημένο, όπως:
1. Αντί του φυσικού πληκτρολογίου, το τηλέφωνο χρησιμοποιούσε μία οθόνη αφής με
ένα  εικονικό πληκτρολόγιο για την εισαγωγή κειμένου και αριθμητικού περιεχομένου.
2. Όπως και το iPod της Apple, άλλα σε αντιδιαστολή με τα ανταγωνιστικά smartphone,
δεν χρησιμοποιούσε μπαταρία και κάρτα μνήμης που μπορεί να αλλαχθεί από το χρήστη.
3. Λειτούργησε σαν ένα υψηλής ποιότητας μοντέλο του δημοφιλούς iPod της Apple για
την αναπαραγωγή μουσικής και βίντεο, με μία οθόνη 480 Χ 320 η οποία προσέφερε τη
μεγαλύτερη εικόνα από κάθε άλλο μοντέλο που υπήρχε. Με αυτό, το iPhone  με το
διαδικτυακό κατάστημα iTunes έγινε ο κυρίαρχος στην αγορά για το κατέβασμα
περιεχομένου ψυχαγωγίας ήχου και βίντεο.
4. Περιείχε μία έκδοση του browser Safari, που υιοθετήθηκε από το browser
της Apple και το οποίο αναπτύχθηκε για προσωπικούς υπολογιστές και στο οποίο
ενσωματώθηκε  διεπαφή με οθόνη αφής, χαρακτηριστικό που το έκανε ευκολότερο στο
χρήστη να διαχειριστεί περιήγηση στο διαδίκτυο σε μικρή οθόνη.
Χρησιμοποιώντας αυτό το browser, τη μεγάλη οθόνη και την οθόνη αφής που αντικατέστησε
το ποντίκι η Apple  ήλπιζε να παρέχει εμπειρία κινητού Internet κοντινότερη στο
PC από οποιοδήποτε άλλο κινητό τηλέφωνο.
